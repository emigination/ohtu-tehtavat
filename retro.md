# Retrospektiivitekniikat

## Start, Stop, Continue, More of, Less of Wheel

Retrospektiivissä piirretään fläppitaululle ympyrä, joka jaetaan viiteen osaan. Osallistujat pohtivat, mitä pitäisi jatkossa 1) alkaa tekemään, 2) lakata tekemästä, 3) jatkaa, 4) tehdä enemmän tai 5) tehdä vähemmän. Esitetyt ajatukset tai niiden tiivistelmät kirjoitetaan paperille niitä vastaavaan osaan. Aika menee noin 10-15 minuuttia riippuen ryhmän koosta ja reflektoitavan jakson pituudesta. Kommenttien keräämisen jälkeen keskustellaan mitä muutoksia toteutetaan. Iso ryhmä voidaan myös jakaa pienempiin ryhmiin, joistan kukin keskittyy yhteen iteraation tai projektin osa-alueeseen ja tekee siitä oman kuvionsa.

## Glad, Sad, Mad

Osallistujat luettelevat sprintin aikana sattuneita ongelmia, muutoksia ja havaintoja. Ne lajitellaan sitten “iloisiin”, “surullisiin” ja “vihaisiin”. Iloiset ja surulliset viittaavat usein tiimin omaan toimintaan, vihaiset laajempiin asioihin. Osallistujat äänestävät sitten mistä keskustellaan, ja asioista keskustellaan siinä järjestyksessä kun ne ovat saaneet ääniä, siihen asti että aika loppuu tai kaikki on käyty läpi.